\chapter{Graph theory}

เราอาจจะเคยได้ยินคำว่ากราฟมาก่อน จากบทเรียนวิชาคณิตศาสตร์ที่ผ่านๆ มา ซึ่งความหมายของกราฟในบทเรียนดังกล่าวนั้น คือการวาดแผนภาพความสัมพันธ์ของฟังก์ชันในระนาบสองมิติ \enskip แต่ในวิชาวิยุตคณิต กราฟจะเป็นโครงสร้างเชิงคณิตศาสตร์แบบหนึ่งที่สามารถใช้จำลองปัญหาต่างๆ ได้หลากหลาย และสามารถนำไปเขียนเป็นโครงสร้างข้อมูล (data structure) ที่ใช้ในโปรแกรมคอมพิวเตอร์เพื่อแก้ปัญหาได้เช่นกัน

ก่อนที่จะเข้าสู่เนื้อหาหลักของกราฟ จะขอยกตัวอย่างปัญหาที่สามารถแก้ไขได้ด้วยกราฟ \enskip สมมุติว่ามีเมืองอยู่เมืองหนึ่ง ซึ่งมีแม่น้ำสองสายไหลมาบรรจบกันที่ใจกลางเมือง ดังรูปที่~\ref{fig:island-map} \enskip เมืองนี้มีเกาะอยู่หนึ่งเกาะกลางเมือง ทำให้มีแผ่นดินทั้งสิ้น 4 ส่วน ดังหมายเลขที่ระบุในรูป \enskip เนื่องจากสภาพภูมิประเทศของเมืองนี้แตกต่างจากเมืองทั่วๆ ไป ประชาชนของเมืองนี้จึงต้องการผลักดันให้เมืองนี้เป็นแหล่งท่องเที่ยว ทำให้มีการสร้างสะพานเชื่อมแผ่นดินแต่ละส่วนเพื่ออำนวยความสะดวกให้่แก่นักท่องเที่ยว \enskip เมื่อการก่อสร้างเสร็จสิ้นแล้ว มีสะพานทั้งสิ้น 5 สะพาน เชื่อมส่วนต่างๆ ของเมืองเช้าด้วยกัน ดังรูป
%
\begin{figure}
    \centering
    \begin{tikzpicture}[scale=0.6]
        \pgfdeclarelayer{bg}
        \pgfsetlayers{background,bg,main}
        
        \draw[very thick] (0,0) rectangle (15,9);
        
        \scoped[on background layer] {
          \draw[very thick,fill=blue!20]
            plot[smooth] coordinates {(12.5,9) (10,7.2) (5,5.8) (2.5,4.8) (0,4.4)} --
            plot[smooth] coordinates {(0,3) (2,3.1) (5,2.9) (8,2.7) (10,2.3) (11,2) (12,1.4) (13.8,0)} --
            (15,0) --
            plot[smooth] coordinates {(15,1.5) (14,2) (13,3) (12,3.3) (10,3.5) (9.1,4) (8.8,5) (11,6) (13,6.5) (15,7.8)} --
            (15,9) --
            cycle;
        
          \draw[very thick,fill=white] plot[smooth cycle] coordinates {(4.3,3.9) (5,3.5) (6.5,3.5) (7.8,3.9) (7.3,4.7) (5,4.5)};
        }
        
        \draw[ultra thick,name path=b11] plot[smooth] coordinates {(5.4,6.2) (5.7,5.3) (5.8,4.3)};
        \draw[ultra thick,name path=b12] plot[smooth] coordinates {(5.8,6.3) (6.1,5.2) (6.2,4.4)};
        
        \draw[ultra thick,name path=b21] plot[smooth] coordinates {(6,3.8) (6.1,3) (5.9,2.3)};
        \draw[ultra thick,name path=b22] plot[smooth] coordinates {(6.4,3.9) (6.5,3) (6.3,2.2)};
        
        \draw[ultra thick,name path=b31] plot[smooth] coordinates {(7.2,4.3) (8.6,4.7) (9.4,4.8)};
        \draw[ultra thick,name path=b32] plot[smooth] coordinates {(7.3,4) (8.9,4.4) (9.5,4.5)};
        
        \draw[ultra thick,name path=b41] plot[smooth] coordinates {(10.3,1.7) (11.1,2.8) (12,3.7)};
        \draw[ultra thick,name path=b42] plot[smooth] coordinates {(10.7,1.6) (11.5,2.6) (12.5,3.6)};
        
        \draw[ultra thick,name path=b51] plot[smooth] coordinates {(10,7.6) (10.7,6.2) (11.3,5.5)};
        \draw[ultra thick,name path=b52] plot[smooth] coordinates {(10.4,7.8) (11.1,6.4) (11.8,5.7)};
        
        \tikzfillbetween[of=b11 and b12,on layer=bg] {gray!30};
        \tikzfillbetween[of=b21 and b22,on layer=bg] {gray!30};
        \tikzfillbetween[of=b31 and b32,on layer=bg] {gray!30};
        \tikzfillbetween[of=b41 and b42,on layer=bg] {gray!30};
        \tikzfillbetween[of=b51 and b52,on layer=bg] {gray!30};
        
        \node[circle,draw,thick,inner sep=1pt] at (2,7) {1};
        \node[circle,draw,thick,inner sep=1pt] at (5.25,4) {2};
        \node[circle,draw,thick,inner sep=1pt] at (2,2) {3};
        \node[circle,draw,thick,inner sep=1pt] at (13,4.75) {4};
    \end{tikzpicture}
    \caption{แผนที่เมืองซึ่งประกอบไปด้วยแผ่นดิน 4 ส่วน และสะพาน 5 สะพาน}
    \label{fig:island-map}
\end{figure}

นักท่องเที่ยวที่มาเยี่ยมชมเมืองแห่งนี้สามารถมาถึงได้โดยรถยนต์ส่วนตัว ซึ่งสามารถจอดได้ที่แผ่นดินหมายเลข 1 ด้านเหนือของเมืองเท่านั้น \enskip หลังจากลงรถแล้ว นักท่องเที่ยวต้องการแวะไปยังแผ่นดินทุกส่วนของเมืองโดยเดินข้ามสะพานต่างๆ พร้อมกับเก็บภาพบรรยากาศไปด้วย \enskip อย่างไรก็ดี หากจะใช้สะพานไม่ครบ ก็จะทำให้ภาพบรรยากาศนั้นไม่ครบถ้วน และหากจะใช้สะพานเดิมซ้ำ ก็จะได้ภาพบรรยากาศเดิมๆ เป็นการเสียเวลาโดยใช่เหตุ \enskip นักท่องเที่ยวจึงสงสัยว่า มีวิธีการเดินชมเมืองโดยเริ่มจากที่จอดรถ เดินข้ามสะพานให้ครบ แต่ละสะพานใช้เพียงครั้งเดียว และจบสิ้นการเดินที่ที่จอดรถหรือไม่ \enskip หากมี ควรเดินอย่างไร \enskip หากไม่มี จะอธิบายเหตุผลว่าไม่มีวิธีดังกล่าวอย่างไร

ปัญหาการใช้สะพานครั้งเดียวไม่ขาดไม่เกินข้างต้นนั้น ดัดแปลงมาจากปัญหาเก่าแก่ที่ชื่อว่า \emph{Seven Bridges of Königsberg} ซึ่งเป็นสะพานที่อยู่ในเมือง Königsberg, Prussia (ปัจจุบันเป็นเมือง Kaliningrad ประเทศรัสเซีย) \enskip ในปัญหาดังกล่าว ได้ระบุเพิ่มเติมว่า กติกาในการเดินชมเมืองนั้น หากจะเยี่ยมชมส่วนของแผ่นดินที่แตกต่างจากส่วนปัจจุบัน จำเป็นจะต้องใช้สะพานเท่านั้น (ไม่สามารถว่ายน้ำ กระโดดร่ม หรือโดยวิธีการอื่นๆ ได้) และในการใช้สะพานแต่ละครั้ง จะต้องข้ามจากฝั่งหนึ่งไปยังอีกฝั่งหนึ่งเท่านั้น ไม่สามารถเดินครึ่งๆ กลาง แล้วกลับมาฝั่งเดิมได้

แม้ว่าแผนที่เมืองข้างต้นจะช่วยให้เราเห็นภาพรวมของเมืองมากขึ้น แต่ในการแก้ปัญหานี้นั้น เราไม่จำเป็นจะต้องใช้ทุกรายละเอียดของแผนที่ เนื่องจากเราไม่สนใจว่าแต่ละสะพานมีความยาวเท่าใด หรือควรใช้เวลาในแผ่นดินแต่ละส่วนมากน้อยเพียงใด \enskip ส่วนที่จำเป็นต่อการแก้ปัญหามีเพียงข้อมูลที่ว่า มีแผ่นดินทั้งสิ้น 4 ส่วน และสะพานแต่ละสะพานนั้นเชื่อมแผ่นดินสองส่วนให้ไปหามากันได้ \enskip ดังนั้น เราจึงสามารถตัดรายละเอียดที่ไม่จำเป็นต่อการแก้ปัญหาออกไป โดยการแปลงแผนที่ข้างต้นเป็นแผนภาพได้ดังรูปที่~\ref{fig:map-graph}
%
\begin{figure}
\centering
\begin{tikzpicture}
    \node[circle,draw] (1) at (0,0) {1};
    \node[circle,draw] (2) [below=of 1] {2};
    \node[circle,draw] (3) [below=of 2] {3};
    \node[circle,draw] (4) [right=of 2] {4};

    \draw[thick] (1) -- (2) -- (3) -- (4) -- (1);
    \draw[thick] (2) -- (4);
\end{tikzpicture}
\caption{แผนภาพแสดงข้อมูลของเมืองเท่าที่จำเป็นต่อการแก้ปัญหา}
\label{fig:map-graph}
\end{figure}
%
โดยแผ่นดินแต่ละส่วนจะกลายเป็นจุดแต่ละจุดในแผนภาพ และสะพานแต่ละสะพานจะกลายเป็นเส้นที่เชื่อมสองจุดเข้าด้วยกัน \enskip เราสามารถแปลงปัญหาตั้งต้นที่ต้องการใช้สะพานเพียงครั้งเดียว เป็นปัญหาเกี่ยวกับแผนภาพใหม่นี้ ที่ต้องการใช้เส้นแต่ละเส้นหนึ่งครั้งพอดี โดยเริ่มต้นที่จุดที่ 1 และสิ้นสุดที่จุดที่ 1 เช่นกัน

การตัดรายละเอียดที่ไม่จำเป็นออกข้างต้นนั้น เป็นส่วนหนึ่งของกระบวนการคิด\emph{เชิงนามธรรม} (abstraction) ที่จะช่วยให้เราใส่ใจกับส่วนที่สำคัญของปัญหาได้อย่างเต็มที่ และเป็นพื้นฐานในการแก้ปัญหาที่ซับซ้อนขึ้น \enskip ในปัญหานี้ เราได้ทำการแปลงแผนที่เมืองซึ่งมีรายละเอียดปลีกย่อยที่ไม่จำเป็น ให้กลายเป็นแผนภาพ ซึ่งในที่นี้ก็คือกราฟนั่นเอง

เมื่อพิจารณาอย่างถี่ถ้วน จะเห็นว่า ไม่มีวิธีการเดินโดยเริ่มต้นและสิ้นสุดที่จุดที่ 1 โดยใช้แต่ละเส้นเพียงครั้งเดียว ไม่ขาดไม่เกิน \enskip สำหรับเหตุผลในการอธิบายว่าไม่มีวิธีที่เป็นไปได้นั้น จะได้กล่าวถึงในภายหลัง

\input{lectures/8-graphs/01-graph-basics}
\input{lectures/8-graphs/02-euler-tours-trails}
\input{lectures/8-graphs/03-graph-coloring}
\input{lectures/8-graphs/04-planar-graphs}
